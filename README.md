Reinforcement Learning
Reinforcement Learning (RL), bir ajanın çevresiyle etkileşim kurarak ödül sinyalleri aracılığıyla öğrenmesini sağlayan bir makine öğrenmesi yaklaşımıdır. RL yöntemlerinde ajan belirli bir durumda bir eylem gerçekleştirir ve çevreden aldığı ödüle göre davranışını günceller. Bu süreç genellikle Markov Decision Process (MDP) modeli ile ifade edilir. RL algoritmalarının amacı uzun vadede elde edilecek toplam ödülü maksimize etmektir.
Q-Learning
Q-Learning, model-free reinforcement learning algoritmalarından biridir. Bu yöntemde ajan, her durum ve eylem çifti için bir Q değeri öğrenir. Bu değer, belirli bir durumda belirli bir eylemin ne kadar faydalı olduğunu gösterir. Q değeri aşağıdaki güncelleme formülü ile hesaplanır:
Q(s,a)=Q(s,a)+α(r+γmax⁡Q(s^',a^')-Q(s,a))

Burada α öğrenme oranını, γ ise gelecekteki ödüllerin önem derecesini ifade eder.
Deep Q-Learning
Deep Q-Learning, klasik Q-Learning algoritmasının genişletilmiş bir versiyonudur. Bu yöntemde Q değerlerini saklayan tablo yerine bir derin sinir ağı kullanılır. Sinir ağı, durum bilgilerini girdi olarak alarak her eylem için tahmini Q değerlerini üretir. Bu yaklaşım özellikle büyük ve karmaşık durum uzaylarında daha başarılı sonuçlar vermektedir.

